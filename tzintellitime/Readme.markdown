# Intelliplan och Intellitime

För att få TimeZynk att fungera tillsammans med Intelliplan och
Intellitime behöver både konsultchefen och konsulten ha användarkonton
i Intelliplan.

## Konsultchefen

Konsultchefen använder samma användarnamn och lösenord till TimeZynks
Kontrollpanel som till Intelliplan. Tänk på att *Fullständigt namn*
och *Användarnamn* i Intelliplan kan skilja sig åt. För att hitta ditt
användarnamn, gå in på *Användare* under *Register* i
Intelliplan. Ditt användarnamn är det som står under *Användare*.

För att kunna logga in måste konsultchefens Intelliplan-konto också
vara kopplat till dennes personal-akt i Intelliplan.

Om det finns en grön *Personal*-ikon vid konsultchefens namn under
*Användare* så är konsultchefens användare kopplad till
personal-akten. Konsultchefen är redo att använda TimeZynks
synkronisering.

Om det inte finns en grön *Personal*-ikon vid konsultchefens namn, kan
detta göras på *Uppgifts*-fliken under konsultchefens användare, genom
att välja *Koppla personal*.

När konsultchefen är kopplad till sig själv så kan denne både logga in
på TimeZynks Kontrollpanel samt tidrapportera på eventuella pass,
t.ex. testuppdrag och liknande.

## Konsulten

Även konsulten behöver inloggningsuppgifter. Om en användare saknar
uppgifter bör du kunna använda följande steg för att rätta till det.

1. I Intelliplan, gå in på den anställdes *Personuppgifter*.
2. Klicka på *Inloggning*.
3. Välj att skapa användare.
4. Tilldela konsulten ett lösenord.
5. Välj *Användargrupp* för konsulten. (I många fall *Gäst*)
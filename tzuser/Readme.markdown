# TimeZynk i mobilen

TimeZynk fungerar på de flesta mobil-plattformar (så som Android,
iPhone och telefoner med Java-stöd). För att göra det lite lättare för
konsulterna att komma igång har vi taget fram en FAQ (Frequently Asked
Questions) med frågor och svar. FAQ-n finns tillgänglig på
[http://timezynk.com/FAQ](http://timezynk.com/FAQ).

Där kan du också hitta instruktionsfilmer som visar hur det går till
att installera och använda TimeZynk.

Vi har även en minimanual som förklarar de vanligaste stegen i
TimeZynk för dina konsulter. Hör av dig till din säljkontakt om du
behöver fler eller inte fått någon.

# TimeZynk Kontrollpanel

TimeZynks kontrollpanel består av ett flertal flikar där den
huvudsakliga vyn är den över de anställda. Vi går nedan genom de olika
flikarna och försöker förklara dem.

## Anställda

![Filterinställningar för Anställda-fliken](tzuser/doc_images/filters.png "Filtrera vilka användare som visas")

Fliken *Anställda* ger en översikt över de konsulter som använder
eller skall använda TimeZynk. 

*Anställda* har två underflikar, *Översikt över anställda* och *Lägg
  till anställda*.


### Översikt över anställda

Här kan man se vilka konsulter som är aktiva, vilka som inte
installerat mobil-appen ännu och mycket annat. Färgmarkeringarna,
*trafikljusen*, gör det lättare att snabbt få en överblick över hur
det står till med dina konsulter.

#### Filtrera

Det går att filtrera vilka konsulter som skall visas på ett par sätt.

##### Visa status

Genom att klicka i och ur kryssrutorna kan man välja vilka konsulter
som skall visas.

##### Visa anställd för

Här kan man välja vilken konsultchefs konsulter som skall visas. När
du loggar in, så visas normalt dina konsulter.

Vem som är chef för en viss konsult ställs in när konsulten läggs till
i TimeZynk, men kan lätt ändras vid behov genom att klicka på länken
*redigera* för den konsulten och välja en annan chef.

##### Visa för datum

I fältet *Visa för datum* kan du ställa in för vilken dag du vill att
översikten skall gälla. Ställer du till exempel in en dag för två
veckor sedan kommer du kunna se vilka som rapporterat färdigt alla
sina rapporter upp till då.

#### Skicka ut SMS från översikten

I botten av översiktsvyn finns tre knappar. Dessa är *Skicka
påminnelse-SMS*, *Nytt installations-SMS* och *Skicka text-SMS*. Genom
att klicka i kryssrutorna framför konsulterna och sedan på någon av
dessa knappar kan du skicka motsvarande SMS.

För att välja många konsulter på en gång, klicka på den första du vill
välja, håll ner SHIFT-tangenten och klicka på den sista du vill
välja. Nu kryssas rutorna i för alla konsulter mellan den första och
den sista.

![Bild över SMS-knapparna](tzuser/doc_images/sms_buttons.png "SMS-knappar")

##### Skicka påminnelse-SMS

Om en konsult inte har rapporterat alla sina pass kan det ibland
behövas ett påminnelse-SMS. Markera de konsulter du vill påminna och
tryck här, så dyker en ruta upp med ett förifyllt
meddelande. Meddelandet går att ändra på om du vill. Skicka genom att
klicka på *Skicka*.

##### Nytt installations-SMS

Om en konsult inte kommer igång, har tappat bort sitt
installations-SMS, eller har bytt telefon kan det vara smidigt att
kunna skicka ut ett nytt installations-SMS.

##### Skicka text-SMS

Ibland behöver en konsultchef kunna skicka ut upplysningar eller
information till sina konsulter. Kryssa i vilka konsulter du vill
skicka meddelandet till och tryck sedan på denna knapp. Du får upp en
ruta där du kan skriva in ditt meddelande och sedan skicka det.

#### Redigera användare

Från användaröversikten kan du som konsultchef lätt redigera
användare. Du gör det genom att klicka på användarens *Redigera*-länk,
längst ut till höger på raden för den anställda.

Du kan bland annat ändra telefonnummer, spärra användaren, ta bort
användaren, byta användarens chef och ändra användarens roll.

##### Ändra roll
  
Du kan ändra användarens roll genom att klicka i kryssrutorna för
*Roller*. En vanlig användare har rollen *inloggad användare*, en
konsultchef har dessutom rollen *manager*.

##### Ändra telefonnummer

Uppdatera användarens telefonnummer och spara inställningen. Därefter
bör du skicka ett nytt installations-SMS till användaren, så att denne
kan installera om TimeZynk på den nya telefonen om det behövs.

##### Ta bort eller spärra en användare

Det går enkelt att radera en användare genom att klicka på
*Radera*-knappen längst ner på sidan.

För att spärra användaren ändrar du *Status* från *Aktiv* till
*Spärrad*. Detta kan vara bra om till exempel konsulten har blivit av
med sin telefon eller inte längre jobbar på företaget.

##### Byta chef

Om du behöver låna en anställd eller flytta en anställd mellan olika
konsultchefer kan du lätt göra det genom att välja en ny chef. Klicka
på knappen under *Chef:* och välj en av de tillgängliga. Om den
anställde inte skall ha någon konsultchef kan du välja "---" som chef.

### Lägg till anställda

Under fliken *Lägg till anställda* kan du lägga till nya användare
till TimeZynk.

![Bild över *Lägg till anställda*-formuläret](tzuser/doc_images/add_users.png "Lägg till anställda")

För att skapa en ny anställd, mata in deras mobilnummer i fältet som
heter *Mobilnummer*, deras Intellitime-användarnamn i fältet som heter
*Användarnamn* och välj vilken konsultchef som är den nya användarens
chef i *Chef*-fältet. *Chef*-fältet är normalt förifyllt med ditt
namn.

Om den nya användaren inte vet sitt lösenord och du vill informera
denne om det, skriv in användarens Intellitime-lösenord i fältet
*Lösenord*. Lösenord är inte obligatoriskt att lägga till, då det
hanteras helt av Intellitime.

Det går bra att lägga till många användare på en gång. När du matat in
alla användare du vill lägga till trycker du på knappen *Lägg till
anställda*. Då läggs användarna till och TimeZynk skickar automatiskt
ut installations-SMS till de nya användarna.

När du har lagt till nya konsulter syns de i *Anställda*-flikens
översikt.

#### Bra att veta

* När konsulten loggar in i TimeZynk på mobilen, skall denne använda
  sitt mobilnummer som användarnamn och sitt Intelliplan-lösenord som
  lösenord.
* TimeZynk använder Intellitime-användarnamnet för att kunna hämta och
  skicka tidrapporter till och från Intelliplan.
* Mobilnumret används för att få ett unikt användarnamn och för att
  slå upp vilket Intellitime-användarnamn som TimeZynk skall använda
* Därför **måste** användarnamn och mobilnummer **vara korrekta**
  för att TimeZynk skall fungera.
* Konsulten behöver normalt sett bara mata in användarnamn och
  lösenord en gång på telefonen. Telefonen minns dem därefter.
